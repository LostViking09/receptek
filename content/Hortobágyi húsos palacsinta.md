---
"Forrás:": https://receptek-liza.blogspot.com/2010/06/hortobagyi-husos-palacsinta.html?m=1
---
![](hortobagyi_husos_palacsinta.png)
# Hozzávalók
<span data-qty-parse>6 adag</span>
- 12 [palacsinta](Palacsinta%20(alaprecept).md) az [alaprecept](Palacsinta%20(alaprecept).md) alapján
- 50 dkg darált hús
- 1 nagy fej vöröshagyma
- 1 gerezd fokhagyma
- 1 paprika
- 1 paradicsom
- 1 ek pirospaprika
- 1 kis pohár tejföl (175 gr)
# Elkészítés
1. Pörköltet készítünk a darált húsból. Zsíron megdinszteljük az apróra vágott hagymákat (fokhagymát is). Közben felvágjuk a paprikát és a paradicsomot
2. Hozzáadjuk a darált húst, fehéredésig pirítjuk, és hozzáadjuk a felvágott paprikát, paradicsomot.
3. Lehúzzuk a tűzről, és megszórjuk a pirospaprikával, és felöntjük annyi vízzel  hogy ellepje, és főzzük, amíg a hús megpuhul.
4. Ügyeljünk rá, hogy jó bő szaftja maradjon!!
5. Közben kisütjük a (sós!!) palacsintákat az alaprecept alapján. Lehetnek vastagabbak a palacsinta tészták. Kb 12 darab kell belőle.
6. Ha kész a pörkölt, a húst kimerjük/leszűrjük, külön tálba tesszük. A szafthoz hozzáadjuk a kevés lisztel kevert tejfölt (hogy sűrűbb legyen). Egy ek lisztet kb.
7. A kiszedett húshoz annyi szaftot adunk, hogy kenhető legyen, kicsit össze is törhetjük.
8. A húsmasszát beleltöltjük a palacsintákba. Behajtjuk a palacsinta két szemben lévő oldalát, majd alulról jó szorosan feltekerjük.
9. Hőállótálba tesszük a palacsintákat, leöntjük a szafttal, és a tetejére egy kis kanál tejfölt teszünk. Sütőben kb 10 perc (180°) alatt összeforrósítjuk.