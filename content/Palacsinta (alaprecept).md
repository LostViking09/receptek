---
"Forrás:": https://www.mindmegette.hu/recept/a-legjobb-palacsintateszta
"Elkészítési idő:": 35 perc
---
![](palacsinta.webp)
# Hozzávalók
<span data-qty-parse>4 adag</span>
- 20 dkg liszt
- 2 db tojás
- 3 dl tej
- 2 dl szénsavas ásványvíz
- 1 csipet só
- 0.75 dl olaj
# Elkészítés
1. A palacsintatészta elkészítéséhez keverőtálba töltjük a tejet. Hozzáadjuk a tojást, az olajat, a csipet sót, és alaposan összekeverjük. Használhatunk hozzá robotgépet is.
2. Hozzámérjük a lisztet, és sűrű, krémszerű tésztát keverünk belőle. Végül hozzáadjuk a szódát, vagy a szénsavas ásványvizet is.
3. Nagyon fontos, hogy csomómentesre keverjük a palacsintatésztát. Sütés előtt pihentessük legalább 10-15 percet.
4. Az első palacsinta sütése előtt a forró serpenyőbe egy kevés olajat öntünk (a következő palacsintáknál erre már nincs szükség, maximálisan elegendő, ami kisül a tésztából), és kisebb merőkanálnyi adagot öntünk rá a tésztából. Hagyjuk, elterülni a serpenyőben.
5. A palacsintákat egyenként kisütjük mindkét oldalukon.
6. Ízlés szerinti töltelékkel töltjük és feltekerjük, vagy hajtogatjuk. Megszórhatjuk porcukorral is, de nagyon jól illik hozzá a csokoládészósz és a vaníliasodó is.