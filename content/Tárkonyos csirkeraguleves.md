---
"Forrás:": https://www.mindmegette.hu/recept/tarkonyos-csirkeraguleves-gazdagon
"Elkészítési idő:": 1 óra
---
![](tarkonyos_csirkeraguleves.png)
# Hozzávalók
<span data-qty-parse>2 adag</span>
- 1 db csirkemellfilé
- 1 fej vöröshagyma
- 3 gerezd fokhagyma
- 1 db sárgarépa
- 1 db fehérrépa
- 20 dkg zöldborsó
- só
- bors
- tárkony
- 4 db leveskocka
- 2 dl főzőtejszín
- 1 ek liszt
- 1 csokor petrezselyemzöld
- 0.5 db citrom leve
# Elkészítés
1. A tárkonyos csirkeraguleves elkészítéséhez elsőként a csirkemellfilét apró kockákra vágjuk. A vörös- és fokhagymát felaprítjuk. A zöldségeket megtisztítjuk, és a *zöldborsó kivételével* felkockázzuk.
2. Egy nagy lábosban felhevítjük az olajat, és megdinszteljük rajta a vöröshagymát. Hozzáadjuk a húst, és fehéredésig pirítjuk.
3. Hozzáadjuk a kétféle répát és 5 percig dinszteljük. Sóval, borssal, tárkonnyal és az aprított fokhagymával fűszerezzük.
4. Azután felöntjük annyi vízzel (2 liter), amennyi csirkeragulevest szeretnénk készíteni. Beletesszük a leveskockákat, felforraljuk, majd hozzáadjuk a zöldborsót. Addig főzzük, míg minden alapanyag megpuhul (kb. 10 perc).
5. Egy kis tálba öntjük a tejszínt, beleszórjuk a lisztet, és elkeverjük. Rámerünk 3-4 merőkanál forró levet, simára keverjük, majd a forrásban lévő leveshez adjuk. Forralunk rajta egyet, végül a tárkonyos csirkeraguleveshez adjuk az apróra vágott friss petrezselymet és a frissen facsart citromlevet. (Érdemes kóstolgatni, inkább kevesebb citromot adni hozzá, amit tálaláskor ízlés szerint pótolhatunk.)